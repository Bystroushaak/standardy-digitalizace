Tento repozitář je určen pro uživatele Definic metadatových formátů Národní digitální knihovny (Standard NDK) a Pravidel pro popis dokumentů. Slouží pro vzájemnou komunikaci a diskusi nad Standardy a Pravidly, sdílení zkušeností a řešení při aplikaci Standardu a Pravidel jak mezi digitalizujícími institucemi a Národní knihovnou, tak mezi jednotlivými institucemi navzájem.

***

Definice metadatových formátů slouží jako předpis pro výsledek procesu digitalizace v digitalizačních projektech v ČR. Původně byl vytvořen pro projekt Národní digitální knihovny (NDK). V současné době je také předepsán v programu VISK 7 a je používán i v krajských digitalizačních projektech. Slouží jako jednotný formát pro paměťové instituce, které chtějí svá data dlouhodobě archivovat v uložišti Národní knihovny.

Standard NDK je vyvíjen Oddělením pro standardy Národní knihovny České republiky, které nese odpovědnost také za jeho údržbu a aktualizaci. 

V současné době Národní knihovna spravuje a vyvíjí standardy pro následující typy dokumentů:

-	Digitalizované textové dokumenty (periodika, monografie)
-	Digitalizované zvukové dokumenty (gramofonové desky)
-	E-born dokumenty ve formátu PDF/A a EPUB (periodika, monografie)

Aktuální verze Definic metadatových formátů pro jednotlivé typy dokumentů a ukázkové balíčky SIP lze dohledat na webu http://ndk.cz. 

***

Mimo Definice metadatových formátů Oddělení pro Standardy ve spolupráci s Oddělením metadat Národní knihovny a Moravskou zemskou knihovnou dále utváří a spravuje Pravidla pro popis dokumentů, které slouží jako příručkové dokumenty pro praktický popis jednotlivých typů digitalizátů. 

V současné době jsou k dispozici: 

-	Pravidla pro popis monografií 
-	Pravidla pro popis periodik 
-	Pravidla pro popis zvukových dokumentů

Aktuální verze dokumentů lze taktéž dohledat na adrese http://ndk.cz. 
